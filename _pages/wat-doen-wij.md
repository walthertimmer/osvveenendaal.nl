---
layout: single
author_profile: false
permalink: /wat-doen-wij/
---
#### Wat doen wij
Als duikvereniging organiseren wij het gehele jaar door duiken. 

Elke maandagavond trainen we van negen tot half elf in het Valleibad in Veenendaal. We trainen op conditie en onze instructeurs leiden mensen op in het duiken.  Je kan een 1* brevet halen en verder gaan voor brevet twee en drie*. Als men nog verder wil gaan, kan je opgeleid worden voor instructeur.

Bij OSV Veenendaal kan men een duikopleiding volgen, de duikvaardigheid bijhouden in  buitenwater en het zwembad. Ook kan men de vaardigheid uitbreiden met onderwater fotografie, biologie en wrakduiken. Daarnaast kan men genieten van de onderwatersport in binnen en buitenland. We zijn een NOB vereniging maar ook als je bij een andere organisatie bent aangesloten , dan ben je natuurlijk ook welkom.

We trainen veel in de zoetwaterplas ‘De Beldert’ in Zoelen en in diverse plassen in de omtrek zoals ‘De Groene Heuvels’ in Wijchen, in een plas bij Cuijk en bij Zaltbommel. De duikleider neemt de duikers mee naar een plas en er wordt gedoken volgens de clubregels. Veiligheid is erg belangrijk. We duiken dan ook altijd met een ‘buddy’ , die regelt de duiker zelf of de club doet dat. We gaan regelmatig naar het buitenland, naar Egypte bijvoorbeeld, om te duiken. Dit doen we omdat het leuk is om ook de onderwaterwereld in andere landen te ontdekken en ook daar mooie onderwaterfoto’s te kunnen maken.

OSV heeft een eigen materiaalruimte bij zwembad De Vallei en ze hebben een compressor om flessen te vullen met perslucht. Het is natuurlijk wel belangrijk dat er onder water geademd kan worden. Het vullen van de flessen is gratis, wel moet er aan bepaalde eisen worden voldaan. Zo moeten de flessen geregistreerd staan bij de materiaalcommissie en de flessen moeten periodiek gekeurd worden. Meestal om de vijf jaar. Dit met het oog op de veiligheid van de duikers en de vuller. Het vullen van de flessen wordt gedaan door leden van de vulcommissie, de administratie van de flessen worden bijgehouden. Alle geregistreerde flessen zijn voorzien van een sticker van OSV en hebben een nummer. Ook is daarbij de keuringsdatum van de fles vastgelegd.

[Aanmelden?](/contact/)