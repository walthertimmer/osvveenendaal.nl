---
layout: single
author_profile: false
permalink: /wat-doen-wij/
title: Wat doen wij
description: "Wekelijkse duiktrainingen, duikopleidingen en gezamenlijke duiktrips in binnen- en buitenland. Bij OSV Veenendaal kun je duikvaardigheden ontwikkelen en genieten van diverse duikactiviteiten."
---
  
#### Wat doen wij  

Duikvereniging OSV Veenendaal organiseert het hele jaar door duiken, trainingen en opleidingen voor zowel beginnende als gevorderde duikers.

##### Wekelijkse training

Elke maandagavond trainen we van 21:00 tot 22:30 uur in het Valleibad in Veenendaal. Tijdens deze trainingen werken we aan onze conditie en duikvaardigheden. Onze gediplomeerde instructeurs geven hier ook duikopleidingen. Je kunt bij ons beginnen met een 1*-brevet en doorgroeien naar 2* of 3*. Wie verder wil, kan zelfs worden opgeleid tot instructeur.

##### Opleidingen & specialisaties

Bij OSV kun je niet alleen je basisbrevet halen, maar ook je vaardigheden uitbreiden met specialisaties zoals:

- Onderwaterfotografie
- Onderwaterbiologie
- Wrakduiken

We trainen en duiken in zowel het zwembad als in open water. Ook organiseren we regelmatig clubduiken in zoetwaterplassen in de regio. Elke duik gebeurt onder begeleiding van een duikleider en volgens onze veiligheidsregels. Duiken doe je bij ons altijd met een buddy â€“ iemand die je zelf meebrengt of die we voor je regelen.

##### Duiken in binnen- en buitenland

Naast duiken in de regio, maken we ook graag uitstapjes naar Zeeland en zelfs naar het buitenland. Populaire bestemmingen zijn bijvoorbeeld Egypte, waar je de kleurrijke onderwaterwereld kunt ontdekken en prachtige foto's kunt maken.

##### Materiaal en faciliteiten

OSV Veenendaal beschikt over een eigen materiaalruimte bij zwembad De Vallei en een eigen compressor om duikflessen met perslucht te vullen. Voor onze leden is het vullen van flessen kosteloos.

##### Voor iedereen toegankelijk

OSV is aangesloten bij de Nederlandse Onderwatersport Bond (NOB), maar ook duikers die via een andere organisatie zijn opgeleid zijn van harte welkom.

[Zin om een keer op proef mee te duiken? Vul ons formulier in!](https://forms.gle/m65W1JCuBNnB5Rjd8)

[Neem bij vragen vooral contact met ons op. Wij verwelkomen je graag bij de club.](/contact/)
