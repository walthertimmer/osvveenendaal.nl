---
layout: single
author_profile: false
permalink: /kosten/
title: Kosten
---

#### Kosten

Om lid te zijn van OSV Veenendaal dient er eenmalig inschrijfgeld van € 10,-- betaald te worden en daarnaast dient de jaarlijkse contributie betaald te worden. De contributie bedraagt op dit moment € 200,-- per jaar (tarief 2025) en wordt in twee delen geint. Deel 1 in januari en deel 2 in juli. De contributie dient overgemaakt te worden op bankrekening NL38 ABNA 0462 2336 85 t.n.v. Onderwatersport Vereniging Veenendaal.

Opleidingskosten zijn € 95,-- voor zowel de 1-sters, 2-sters als 3-sters opleiding (incl. lespakket en brevetregistratiekaart).

Een commerciele opleiding voor open water bij bijvoorbeeld Padi, SSI of IDD kost vaak ruim 400-700 euro. Bij OSV kost dit, samen met het lidmaatschap, nog geen 305 euro, en heb je het voordeel van onder andere het lidmaatschap bij de bond (NOB) inclusief duikverzekering, het hele jaar de mogelijkheid om in het zwembad te oefenen, altijd een buddy, buddy's met ervaring en kennis in veel verschillende specialiteiten en veel meer. Bovendien komen er bij andere partijen vaak ook nog aanvullende kosten bij voor materiaalhuur en het vullen van je duikfles. Het vullen is bij ons onderdeel van je lidmaatschap en veelal kan materiaal binnen de club geleend worden.

Bij het lidmaatschap van OSV Veenendaal wordt je ook ingeschreven bij de Nederlandse Onderwatersport Bond (NOB). Dit zit bij het lidmaatschapstarief in. Naast een duikverzekering zijn er nog andere voordelen aan het lidmaatschap van NOB; [deze lees je hier terug.](https://onderwatersport.org/de-nob/ledenvoordeel/ledenvoordeel-onderwatersporters/)

Lidmaatschap van een vereniging is veelal een goedkopere manier om de duiksport te boefenen dan via een commerciele partij. Zo kun je via onze vereniging praktisch alle door de NOB aangeboden opleidingen en trainingen tegen een scherp tarief volgen omdat wij als vereniging veelal met vrijwillige instructeurs werken. Plus na (en tijdens) je lidmaatschap heb je een leuke groep om gezamenlijk mee te duiken.

#### Voorbeelden

##### Reeds in bezit duikcertificaat

Stel je hebt al een NOB, PADI, RSTC, CEDIP of IADS duikopleiding en certificaat behaalt en je wilt alleen duiken binnen verenigingsverband en je hebt niet direct behoefte aan het volgen van een NOB opleiding. Als dit het geval is betaal je alleen het lidmaatschapsgeld van E200 per jaar plus aanvullend eenmalig E10 inschrijvingskosten. Voor dit geld kan je meedoen met alle duiken, vullen via onze compressor, zwembadtrainingen en deelname aan andere uitjes waar mogelijk wel extra kosten aan zijn verbonden zoals de nieuwjaarsborrel, etentjes en buitenlandduiken.

##### Nog geen duikervaring

Stel je hebt nog geen duikopleiding gevolgt en je wilt deze bij ons volgen. Dan ben je E200 lidmaatschapsgeld, eenmalig E10 inschrijfgeld en E95 voor de NOB 1* opleiding kwijt. Met deze NOB 1* opleiding die internationaal erkend wordt kun je overal ter wereld duiken. Voor de E95 krijg je theorieavonden, een e-learning, een theorieboek en duiken met een instructeur 1-op-1 om je het duiken eigen te maken. Plus aanvullend kun je vullen via onze compressor, meedoen met de zwembadtrainingen en ander uitjes die we als vereniging organiseren. Veelal haal je in een duikseizoen je 1* brevet maar dit ligt er natuurlijk ook aan hoe snel je zaken oppakt en ook hoe vaak je tijd maakt om te duiken.

#### Contact

[Wil je vrijblijvend een keertje meeduiken zonder dat hier kosten aan verbonden zijn? Vul ons formulier in!](https://forms.gle/m65W1JCuBNnB5Rjd8) Of stuur een mail naar <osv-secretariaat@hotmail.com>.
