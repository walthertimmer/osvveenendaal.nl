
---
layout: single
author_profile: false
permalink: /duikbenodigdheden/
title: Duikbenodigdheden
---

### Duikbenodigdheden

#### Duikbenodigdheden voor zelfstandig kunnen duiken

Voor het zelfstandig kunnen duiken heb je verschillende spullen nodig. Aan het begin als zogenaamde 0* is het mogelijk om gebruik te maken van spullen van de vereniging. Maar zodra je wat verder bent in je duikopleidingen is het de bedoeling dat je je eigen collectie aan duikmaterialen gaat verzamelen. Dit kan je zo duur maken als je zelf wilt. Voor techduiken heb je bijvoorbeeld andere materialen nodig die zwaardere condities kunnen doorstaan of simpelweg meer opties bieden tijdens het duiken onderwater. Echter als je net nieuw bent met duiken is dat veelal duur en onnodig. 

Zaken die je nodig hebt voor het duiken zijn:
- een (gekeurde) duikfles
- een automatenset
- duikcomputer / duikhorloge
- duikpak (nat of droog)
- duikhandschoenen
- vinnen
- duikschoenen
- duiklamp (of 2)
- in gebieden waar veel gevist wordt kan een duikmes handig zijn
- trimvest
- kompas (kan ook via duikcomputer)
- console (om je diepte en lucht na te gaan, kan ook via duurdere duikcomputers)
- duikkap
- softlood
- duikbril
- dekoboei
- duikkoffer / duiktas

Bij alle kledingartikelen heb je daarnaast nog de keuze tussen verschillende diktes in mm qua pak en handschoenen. De Nederlandse wateren zijn aan het begin en het eind van het seizoen wat kouder waardoor een 7mm pak dan wel gewenst is. Sommige mensen dragen daarbij nog een aanvullend overpak (een "dubbel 7") om langer warm te blijven onderwater. 

Aan het begin zul je veelal een natpak gebruiken omdat je deze rond de ±200 euro al kunt kopen en een droogpak soms duizenden euro's kan kosten. Verder zijn praktisch al deze zaken ook tweedehands te koop via duikwinkels en/of marktplaats wat ervoor zorgt dat je als je goed zoekt je voor een fractie van de nieuwprijskosten A-merk producten kunt scoren. 

Verder dienen je duikfles, automatenset en trimvest periodiek onderhoud te ontvangen. Dit ligt soms aan wettelijke eisen en soms aan de hoeveelheid duiken die je maakt in een jaar. Slijtage is bij ±20 duiken per jaar natuurlijk van een andere orde dan bij 100+ duiken in een jaar. 

Vaak hebben clubleden nog wel tips voor goede deals of overbodige apparatuur die je tegen een vriendschappelijke prijs kunt overnemen. 
