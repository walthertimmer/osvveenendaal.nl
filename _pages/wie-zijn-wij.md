---
layout: single
author_profile: false
permalink: /wie-zijn-wij/
---
#### Wie zijn wij
Duikvereniging OSV Veenendaal is in 1976 opgericht . De Duikvereniging is begonnen met zeven personen. Nu bestaat de duikvereniging uit ongeveer veertig leden.

Duikvereniging OSV Veenendaal is aangesloten bij de Nederlandse Onderwatersport Bond (NOB). Bij Duikvereniging OSV Veenendaal kan men een duikopleiding volgen, de duikvaardigheid bijhouden in buitenwater en het zwembad. Ook kan men de vaardigheid uitbreiden met onderwaterfotografie, biologie, wrakduiken en andere specialty’s. Daarnaast kan men genieten van de onderwatersport in binnen- en buitenland.

Elke maandagavond trainen we van negen tot half elf in het zwembad (de Vallei) in Veenendaal. Na de training zijn we in het sportcafé van het Valleibad te vinden om daar onder het genot van een drankje na te praten. We trainen onder andere de conditie en vaardigheden. Tevens leiden onze instructeurs leden op voor duikbrevetten of specialty’s. In zes maanden kan men het 1* brevet halen en vervolgens verder gaan voor 2* brevet en 3* brevet.

Daarnaast trainen we (vanaf mei tot met oktober) in verschillende zoetwaterplassen, zoals ‘De Beldert’ in Zoelen, ‘De Groene Heuvels’ in Wijchen, in een plas bij Cuijk en bij Zaltbommel. Ook duiken we in zoutwater. Bijvoorbeeld in de Grevelingen, de Oosterschelde en de Noordzee in Zeeland. De duikleider neemt de duikers mee naar een plas en er wordt gedoken volgens de clubregels. Veiligheid is erg belangrijk. We duiken dan ook altijd met een ‘buddy’. Jaarlijks gaan er ook leden naar het buitenland, zoals Egypte of Indonesië, om daar te duiken.

Duikvereniging OSV Veenendaal heeft een eigen materiaalruimte in het zwembad en is in het bezit van een compressor om duikflessen met perslucht te vullen. Het is natuurlijk wel belangrijk dat er onder water geademd kan worden. De duikflessen worden door de leden van de vulcommissie van de vereniging gevuld en is gratis. Wel dient er aan bepaalde eisen te worden voldaan. Zo dienen de duikflessen bij de materiaalcommissie van de duikvereniging geregistreerd te staan en dienen de duikflessen periodiek (om de vijf jaar) gekeurd te worden. Dit met het oog op de veiligheid van de duikers en de vulcommissie. We hopen als duikvereniging te groeien en verwelkomen graag nieuwe leden. Jaarlijks organiseren we dan ook een ‘Open Avond’ zodat mensen met het duiken en de duikvereniging kennis kunnen maken. Duikvereniging OSV Veenendaal verwacht van ieder nieuw lid dat ze binnen een maand na de aanmelding een medische duikkeuring ondergaan. Voor examens is te allen tijde een medische keuring vereist. Huidige leden van de duikvereniging laten zich vaak de bij polikliniek in Ede keuren. Veiligheid staat op een hoog niveau bij  Duikvereniging OSV. Voor meer informatie ga naar contact formulier.